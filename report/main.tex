\documentclass[a4paper, titlepage]{article}
\input{packages}

%%% Il documento vero e proprio %%%
\begin{document}
\input{frontespizio}
\newcommand{\sch}[0]{Schrödinger }
%\newcommand{\vv}[0]{Velocity-Verlet }
\newcommand{\lj}[0]{Lennard-Jones }
%\renewcommand{\hbar2m}[0]{{\frac{\hbar^2}{2m}}}
\newcommand{\boldalpha}[0]{{\boldsymbol{\alpha}}}

\section{Introduzione}
L'obiettivo di questo progetto è calcolare l'energia dello stato fondamentale di un sistema di $^4\ce{He}$ in un potenziale esterno armonico con il metodo di Monte Carlo Variazionale. L'operatore hamiltoniano che descrive il sistema è dunque
\begin{equation*}
    H = -\frac{\hbar^2}{2m} \sum_{i = 1}^N \nabla_i^2 + \frac{1}{2} m\omega^2 \sum_{i = 1}^N r_i^2 + \sum_{i < j} V(r_{ij}) 
    \quad\text{con}\quad 
    V(r) = 4\varepsilon\left[\left(\frac{\sigma}{r}\right)^{12} - \left(\frac{\sigma}{r}\right)^{6}\right]\, ,
\end{equation*}
che è il potenziale di \lj classico. Si studiano 4 sistemi, composti da $N = 2, 4, 6, 8$ particelle. Per usare unità di \unit{\angstrom} per le lunghezze e \unit{\kelvin} per le energie, nel caso dell'elio si hanno
\[
\varepsilon = 10.22\ \unit{\kelvin}, \quad
\sigma = 2.556\ \unit{\angstrom}, \quad 
\frac{\hbar^2}{2m} = 6.0596\ \unit{\square\angstrom\kelvin}, \quad
a_0 = \sqrt{\frac{\hbar}{m\omega}} = 5\ \unit{\angstrom}\, ,
\]
dove $a_0$ è la lunghezza caratteristica che definisce la trappola armonica.
Sia $\Psi_{\boldsymbol{\alpha}}(\mathbf{R}) = \langle\mathbf{R}|\Psi_{\boldsymbol{\alpha}}\rangle$ una funzione d'onda parametrica per il sistema, in cui $\mathbf{R} = (\mathbf{r}_1, \mathbf{r}_2, \dots, \mathbf{r}_N)$ e $\boldsymbol{\alpha}$ è il set di parametri liberi. Il metodo variazionale permette di affermare che
\[
\min_{\boldsymbol{\alpha}} E_{\boldsymbol{\alpha}} = \min_{\boldsymbol{\alpha}} \frac{\langle\Psi_{\boldsymbol{\alpha}}|H|\Psi_{\boldsymbol{\alpha}}\rangle}{\langle\Psi_{\boldsymbol{\alpha}}|\Psi_{\boldsymbol{\alpha}}\rangle} \geq E_0
\]
ed $E_{\boldsymbol{\alpha}}$ si può valutare con una simulazione Monte Carlo usando $P(\mathbf{R}) = |\Psi_{\boldsymbol{\alpha}}(\mathbf{R})|^2$, mentre gli osservabili si calcoleranno con
\[
O_\boldalpha = \frac{1}{M}\sum_{k = 1}^M \frac{O\Psi_\boldalpha(\mathbf{R}_k)}{\Psi_\boldalpha(\mathbf{R}_k)}\, .
\]
La scelta intrapresa per la funzione d'onda, con $\boldalpha = (\alpha, \beta_1, \beta_2)$, è 
\[
\Psi_\boldalpha(\mathbf{R}) = \exp\left(-\frac{1}{2\alpha}\sum_{i = 1}^Nr_i^2-\frac{1}{2}\sum_{i < j}u_\beta(r_{ij})\right) \quad\text{con}\quad u_\beta(r) = \left(\frac{\beta_1}{r}\right)^{\beta_2}.
\]

\subsection{Energia cinetica}
Per la forma della funzione d'onda usata, conviene calcolare il contributo della particella i-esima all'energia cinetica nel seguente modo:
\[
T_i = -\frac{\hbar^2}{2m}\left(\nabla_i^2\log\Psi + (\boldsymbol{\nabla}_i\log\Psi)^2\right)\, ,
\]
che in funzione di $u_\beta(r_{ij})$, dove $r_{ij} = |\mathbf{r}_i - \mathbf{r}_j|$, e delle sue derivate prima e seconda diventa
\[
T_i = \frac{\hbar^2}{2m}
\left[
\frac{3}{\alpha} + 
\frac{1}{2}\sum_{j\neq i} u_\beta''(r_{ij}) + 
\sum_{j\neq i} \frac{u_\beta'(r_{ij})}{r_{ij}} -
\frac{1}{\alpha^2}r_i^2 - 
\frac{1}{\alpha} \sum_{j\neq i} u_\beta'(r_{ij}) \mathbf{r}_i \cdot \hat{\mathbf{r}}_{ij} - 
\frac{1}{4}\left(\sum_{j\neq i} u_\beta'(r_{ij}) \hat{\mathbf{r}}_{ij}\right)^2
\right]\, .
\]

\subsection{Energia totale per 2 particelle}
Nel caso in cui $N = 2$, i contributi all'energia cinetica sono esprimibili in modo semplice, e l'energia totale risulta
\begin{equation}
    \begin{split}
    H = &\frac{\hbar^2}{2m}
    \left[
    \frac{6}{\alpha} +
    u_\beta''(r_{12}) +
    2\frac{u_\beta'(r_{12})}{r_{12}} -
    \frac{1}{\alpha^2}(r_1^2 + r_2^2) - 
    \frac{1}{\alpha}r_{12}u_\beta'(r_{12}) - 
    \frac{1}{2}(u_\beta'(r_{12}))^2
    \right] + \\
    &+\frac{1}{2}m\omega^2(r_1^2 + r_2^2) + 
    4\varepsilon\left[\left(\frac{\sigma}{r_{12}}\right)^{12} - \left(\frac{\sigma}{r_{12}}\right)^{6}\right].
    \end{split}
\end{equation}
Inoltre, si vuole che l'energia sia finita per $r_{12}\rightarrow 0$, e da questo si può fissare il parametro $\beta_2$. Ciò è dovuto dal fatto che le derivate di $u_\beta(r)$ si comportano nel seguente modo:
\[
    u_\beta'(r) \propto \frac{1}{r^{1+\beta_2}}\, , \quad u_\beta''(r) \propto \frac{1}{r^{2+\beta_2}}\, ,
\]
e quindi il termine dominante nell'hamiltoniano è quello che contiene $(u_\beta'(r))^2 \propto 1/r^{2+2\beta_2}$, che deve cancellare il termine dominante $1/r^{12}$ nel potenziale di Lennard-Jones. Si ha quindi che $\beta_2 = 5$.

\section{Sistema non interagente e senza correlazione a due corpi}
Per prima cosa, si considera il sistema senza interazione ($V_{\rm LJ} = 0$) e senza correlazione a due corpi ($\beta_1 = 0$). I due contributi all'energia del sistema sono quindi l'energia cinetica e il potenziale di trappola armonica.

\subsection{Semplificazione del sistema}
In questo caso, la funzione d'onda si riduce a $\displaystyle \Psi_\alpha(\mathbf{R}) = \exp(-\frac{1}{2\alpha}\sum_{i = 1}^Nr_i^2)$ e gli stimatori dell'energia cinetica media sono
\begin{align*}
    &\langle T \rangle _{\rm lap} = -\frac{\hbar^2}{4m}
    \sum_{i = 1}^N
    \langle\nabla_i^2\log\Psi\rangle = \frac{\hbar^2}{4m} \frac{3N}{\alpha}\, ,\\
    &\langle T \rangle _{\rm grad} = \frac{\hbar^2}{2m}
    \sum_{i = 1}^N
    \langle(\boldsymbol{\nabla}_i\log\Psi)^2\rangle =
    \frac{\hbar^2}{2m} \frac{1}{\alpha^2}
    \sum_{i=1}^N r_i^2 = \frac{\hbar^2}{2m} \frac{1}{\alpha^2}\sum_{i=1}^N r_i^2\, .
\end{align*}
Inoltre, il sistema si riduce così ad un oscillatore armonico in 3 dimensioni per $N$ particelle (cioè $3N$ gradi di libertà), e dunque lo spettro di energia è calcolabile analiticamente:
\[
H|\psi_n\rangle = E_n|\psi_n\rangle \, , \quad
E_n = 3N\hbar\omega\left(n + \frac{1}{2}\right) \quad \Rightarrow \quad E_0 = 3N\frac{\hbar\omega}{2} \simeq N(0.72715\ \unit{\kelvin})\, .
\]
Anche la funzione d'onda dello stato fondamentale è analitica e, a meno di un fattore di normalizzazione, è
\[
\psi_0(\mathbf{R}) \propto \exp\left(-\frac{1}{2a_0^2}\sum_{i = 1}^Nr_i^2\right) = \Psi_\alpha(\mathbf{R})|_{\alpha = a_0^2}\, ,
\]
quindi ci si aspetta che il metodo variazionale fornisca il valore esatto di energia per $\alpha = a_0^2 = 25\ \unit{\angstrom\squared}$. Per questo motivo si decide di variare $\alpha$ in un intorno di $a_0^2$ e di confrontare i risultati ottenuti con il valore esatto.

\subsection{Simulazione e risultati}
L'algoritmo di Metropolis usato per la simulazione è lo stesso usato nel Monte Carlo classico, con la differenza che qui si sta campionando dalla distribuzione $|\Psi_\alpha(\mathbf{R})|^2$. 

\begin{figure}[h!]
    \begin{lstlisting}[language=C]
    for (double alpha = alpha_start; alpha <= alpha_end; alpha += alpha_step) {
        // initial configuration (positions)
        for (int i = 0; i < 3 * N; i++) {
            double csi = 2. * (rand() / (1.0 + RAND_MAX)) - 1.;
            r[i] = A0 * csi;
        }

        // MC simulation with fixed alpha
        for (int i = 1; i <= n_steps; i++) {
            // choose the particle to move
            int part_index = i % N;
            copy_array(r, r_old, 3 * N);
            
            // update positions with T function (uniform)
            for (int j = 0; j < 3; j++) {
                double csi = 2. * (rand() / (1.0 + RAND_MAX)) - 1.;
                double x_test = csi * delta;
                r[3 * part_index + j] += x_test;
            }
            
            // accept or refuse the proposed step
            double a = acceptance(r_old, r, var_param, N);
            double a_rand = rand() / (1.0 + RAND_MAX);
            if (a < a_rand) {
                copy_array(r_old, r, 3 * N);
                rej_rate += 1.;
            } 

            // calculate observables
            T = kinetic_energy(r, var_param, N);
            V = potential_energy(r, var_param, N);
            E = T + V;

            // calculate kinetic estimators
            T_lap = kinetic_estimator_laplacian(r, var_param, N);
            T_grad = kinetic_estimator_gradient(r, var_param, N);
        }
    }
    \end{lstlisting}
    \caption{Schema del codice per la simulazione del sistema non interagente e senza correlazione a due corpi. L'unico parametro variazionale è $\alpha$.}
    \label{code:scheme}
\end{figure}

Lo schema del codice è presentato in Fig.\ \ref{code:scheme}. I parametri utilizzati sono:
\begin{itemize}
    \item $N = 2, 4, 6, 8$ particelle;
    \item $n_{\rm steps} = 10^6$ passi Monte Carlo;
    \item $\delta = 3.5\ \unit{\angstrom}$ per la scelta del passo uniforme;\footnote{Il valore di $\delta$ è stato scelto in modo da avere un'accettanza di $\sim 50\%$ per ogni valore di $\alpha$.}
    \item $\alpha \in [\alpha_{\rm start}, \alpha_{\rm end}]$ con $\alpha_{\rm start} = 10\ \unit{\angstrom\squared}$, $\alpha_{\rm end} = 50\ \unit{\angstrom\squared}$ e passo $\alpha_{\rm step} = 1\ \unit{\angstrom\squared}$.
\end{itemize}
Le posizioni iniziali sono campionate da una distribuzione uniforme tra $-a_0$ e $a_0$ per ogni coordinata, in modo che il potenziale di trappola non sia troppo elevato. Poi, ad ogni step di MC, si sceglie una particella alla volta e si propone uno spostamento uniforme di $\delta$ in ogni direzione. Se la mossa è accettata, si mantiene la configurazione, altrimenti si ripristina la configurazione precedente. Si calcolano energia cinetica e potenziale, assieme agli stimatori dell'energia cinetica. La stima delle osservabili è data dai valori medi, a cui si aggiunge una stima dell'errore calcolando la varianza.

Si presenta in Fig.\ \ref{fig:NOINT_obs} un esempio di andamento delle osservabili in funzione dello step Monte Carlo, con $N = 4$ e $\alpha = 28\ \unit{\angstrom\squared}$.
\begin{figure}[h!]
    \centering
    \begin{minipage}{0.32 \textwidth}
        \centering
        \includegraphics[width = \linewidth]{figures/NOINT/energy_4_40000.png}
        \label{fig:energyNOINT}
    \end{minipage}
    \begin{minipage}{0.32 \textwidth}
        \centering
        \includegraphics[width = \linewidth]{figures/NOINT/kinetic_4_40000.png}
        \label{fig:kineticNOINT}
    \end{minipage}
    \begin{minipage}{0.32 \textwidth}
        \centering
        \includegraphics[width = \linewidth]{figures/NOINT/acceptance_4_40000.png}
        \label{fig:acceptanceNOINT}
    \end{minipage}
    \vspace{-0.5cm}
    \caption{Grafici delle osservabili per $N = 4$, $\alpha = 28\ \unit{\angstrom\squared}$ e $n_{\rm steps} = \num{4e4}$.}
    \label{fig:NOINT_obs}
\end{figure}
È necessario precisare che si mostrano solo i primi $\num{4e4}$ step per facilitare la visualizzazione, grazie al fatto che il tempo di equilibrazione risulti trascurabile. Dal primo grafico si osserva che le osservabili sono stabili attorno ad un valor medio, e soprattutto che la varianza di $E$ è ridotta rispetto a quelle di $T$ e $V$. Ciò è probabilmente dovuto al fatto che nel calcolo delle energie ci sono dei termini anticorrelati che si compensano. Il secondo grafico mostra come i due stimatori dell'energia cinetica siano compatibili tra loro: questo è un buon modo per verificare la correttezza della simulazione. Infine, il terzo grafico mostra che l'accettanza è stabile attorno ad un valore poco distante dal $50\%$, che è una condizione necessaria per il buon funzionamento di Metropolis.

\end{document}